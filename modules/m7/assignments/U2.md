---
layout: instructions
title: Modul 7 - Arv
code: m7
---

# Inlämningsuppgift 6 - VG

## 1. Introduktion

Denna inlämningsuppgift har som syfte att examinera modul 7 som har fokus på arv i objektorienterad programmering, för nivån VG.

Inlämningsuppgiften är individuell. Det betyder att studenten enskilt ska utforma och skriva sin inlämning samt kunna redogöra för alla delar av den. Det är så klart inte förbjudet att diskutera uppgiften. Men viktigt är alltså att det man lämnar in representerar ens egna arbete.

## 2. Uppgiftsbeskrivning

Vi kommer att utgå från den förra uppgiften där ni skapat klasserna `Character`, `Hero`, `Villian`. Det VG-uppgiften nu ska tillföra är att bygga ett program kring dessa klasserna.

Vi ska skapa ett program med huvudfunktionerna:

1. Visa karaktärer
	- Kunna välja om man vill visa alla/goda/onda
2. Visa detaljerad information kring en karaktär
	- Information som namn, styrkor, ev. allierade/fiender
3. Kunna lägga till nya karaktärer
	- Antingen ond eller god
4. Kunna redigerara en karaktär
	- Byta namn
	- Lägga till/ta bort styrka
	- Lägga till/ta bort allierande (god), eller huvudfiende (ond)
5. Ta bort en karaktär
6. Avsluta programmet

Upplägget av karaktärerna ska följa det som finns beskrivet i föregående uppgift, t.ex. att en hjältes allierade finns i en lista bestående av instanser/objekt av andra hjältar (alltså inte en textsträng med bara namnet).

Alla karaktärer ska sparas i en lista som hanteras av ert program.

### 2.1. Visa karaktärer

Här ska användaren få välja om den vill se alla karaktärer (namnet på karaktären), bara de goda karaktärerna eller bara de onda karaktärerna.

![Idle](images/idle5.png)

### 2.2. Visa detaljerad information kring en karaktär

Här ska en karaktär listas med all information som finns knuten till vald karaktär.

![Idle](images/idle6.png)


### 2.3. Kunna lägga till en karaktär (ond eller god)

När vi skapar en karaktär vill vi från början bara lägga till namn och styrkor.

![Idle](images/idle7.png)

Eventuella allierade och fiender läggs till senare under redigera karaktär.

### 2.4. Kunna redigerara en karaktär

Vi vill kunna redigera alla våra karaktärer genom att:

- Kunna byta namn
- Kunna lägga till/ta bort styrkor
- Om ond: Kunna lägga till/ta bort antagonist
- Om god: Kunna lägga till/ta bort allierade

T.ex.

![Idle](images/idle8.png)

### 2.5. Ta bort en karaktär

Vi ska även kunna ta bort en karaktär från vårt program (från vår lista)

### 3. Viktigt i denna inlämningsuppgift

Det finns några saker som är extra viktigt och _måste_ följas i denna inlämningsuppgift.

1. Klasser som hanterar våra karaktärer får inte göra några utskrifter - detta ska programmet sköta. Vi vill separera klassernas roll att hantera sin data jämtemot det gränssnitt som användaren möter.
2. Det ska finnas felkontroller som kontrollerar så att användaren anger korrekt input 
3. När man t.ex. ska lägga till en allierad till en hjälte måste ni först kontrollera så att den hjälte vi vill alliera med finns i listan med karaktärer.

## 4. Bedömning

Uppgiften kan ge betyget väl godkänt. För att nå detta betyg behöver programmet uppfylla uppgiftsbeskrivningen, vara välstrukturerat och väldokumenterat. Extra viktiga punkter är:

- Koden ska vara strukturerad med ett antal funktioner, där varje funktion har begränsat syfte och omfattning
- Koden ska vara tydlig och lättläst med avseende på namngivning, strukturering och kommentarer. Funktioner som inte är självförklarande ska ha en beskrivning i form av _docstrings_ (`''' Kommentar för funktionen '''`-kommentarer).

### 4.1. Specifika krav för uppgiften

- Ni ska använda er utav tre klasser (`Character`, `Hero` och `Villian` där de två senare ärver från klassen `Chraracter`) för att bygga programmets funktionalitet.
- Ni ska uppnå punkterna under sektionen _3. Viktigt i denna inlämningsuppgift_

## 5. Redovisning

Redovisa genom att ladda upp programmets källkod på It's Learning.

Inlämningsuppgifter rättas varje vecka, med tisdag som rullande deadline. Det betyder: lämna in senast tisdag för rättning samma vecka. Försök att hålla kursens tempo på en modul per vecka. Lämplig inlämningstid för modul 7: senast _torsdag 2014-11-06_.